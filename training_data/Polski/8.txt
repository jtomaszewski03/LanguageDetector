Książka o Zakaukaziu: Gruzji, Armenii i Azerbejdżanu, łącząca w sobie bogactwo wiedzy z lekkością stylu. Autor – znawca regionu, ekspert Ośrodka Studiów Wschodnich i pracownik ambasady w Baku, a przy tym reportażysta – barwnie opisał świat na styku Europy i Azji, gdzie mieszają się różne kultury i tradycje. Przedstawił długą i złożoną historię Kaukazu. Przybliżył skomplikowaną sytuację polityczną regionu i plastycznie oddał specyfikę tworzących go państw. Ukazał Gruzję, Armenię i Azebejdżan zarówno z dystansu, jak i z bliska, w udany sposób łącząc syntetyczne analizy kaukaskich społeczności ze szczegółowym przedstawieniem codziennego życia zwykłych ludzi. Gruzja została przedstawiona jako kraj dobrej kuchni i sztuki biesiadowania, w którym ceniona jest gościnność, tradycja i rodzina[2].

Książka nie jest napisana pod żadną, z góry obraną tezą. Górecki to reporter-intelektualista, pragnący uzyskać odpowiedź na pytanie „dlaczego”[3]. Próbuje więc zrozumieć co sprawa, że rodzina na Kaukazie pełni, historycznie i społecznie, bardzo ważną rolę, a stół nie jest tylko zwyczajnym meblem. Docieka z czego wynika korupcja i nepotyzm, ale też czy te zjawiska są tożsame z tymi występującymi w innych częściach świata. Idzie też jeszcze głębiej i zadaje pytania, dlaczego Azerowie dali wiarę, że prezydent Azerbejdżanu Hejdar Alijew, zmarły w 2003 r., jest nieśmiertelny. Nurtuje Góreckiego, dlatego do dziś obecna jest w Gruzji afirmacja Stalina. Jednym, z cieszących się popularnością, toastów podczas biesiad jest: „Wypijmy za potomków Stalina. Niech żyją i niech się rozmnażają, żeby geny Dżugaszwilego przetrwały”. W swojej książce bada co wspólnego mają Bałkany z Kaukazem, co łączy Żydów z Ormianami, a także genezę konfliktu o Osetię Południową, Góry Karabach, czy Abchazję[3].